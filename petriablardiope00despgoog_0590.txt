PETRl ABAELARDI

LIBER V.

Expeditis his quae ad singularem christianae fidei professionem attinere viden-
. tur, de discretione videlicet trium personarum in una eademque penitus ac
simplici divinitatis substantia, juvat in hujus summi Boni perfectione contem·
planda mentis aciem altius. imprimere, ac diligentius singula retractando
quaecumque aliquid quaestionis babere videntur, verisimilibus et honestissimis
rationibus definire, ut quo amplius innotuerit hujus summi Boni perfectio,
majori unumquemque ad se trabat desiderio. Ac primo de unitate divinae sub·
stantiae, postmodum de personarum recapitulandum est Trinitate. ln superio·
ribus itaque libellis ad nostrae professionis defensionem elaboratum est; bic vern
ad ipsius amplificationem elaborandum.

Prima igitur sit de ratione credendi unum Deum discussio, et qnod ununi
magis quam plures credi attineat3 ubi et prima se ingerit quaestio, an bumana
etiam ratione divina celsitudo indagari potuerit, ac per banc a creatura sua
Creator recognosci, an potius ipse Deus signo aliquo sensibili, suam ei noti·
tiam primum exhibuerit, velut in angelo aut in quacumque ei specie primitus
apparens, sicut de primis legitur parentibus, quibus in paradiso locutus fuisse
perhibetur. Et fortassis ita primo factum est, ut in aliqua scilicet visibili specie
invisibilis Creator ipse homini se revelaret. stramen ipsam vim rationis dili·
gentius attendamus, cujus proprium est omnem transcendere sensum, et ea
vestigare quae sensus non valet attingere, profecto quanto quaeque res subti-
lioris est naturae, et a sensu remotior, tanto rectius rationis se committit judi·
cio, et majus in se rationis studium provocare debet. Verum etiarn cum per
insigne rationis imagini Dei specialiter bomo comparetur, in nihil aliud homo
praevius eam figere debuerat, quam in ipsum cujus imaginem, hoc est expres·
siorem similitudinem per hanc obtinebat, et in nullam fortasse rem perci-
piendam pronior esse credenda est, quam in eam cujus ipsa amplius adepta
· sit similitudinem. Facile quippe est ex similibus similia conjici, et quo quisque
alteri similior est, facilius ex seipso ad ejus notitiam pertingere valet, cui est
ipse per naturam vicinior. Quod si et in hoc ipsa quoque sensuum experimenta
necessaria luisse videantur, ut videlicet a sensibilibus ad intelligibilia ducere·
mur; facile id etiam erat, ut optimus omnium conditor atque dispositor Deus

 

