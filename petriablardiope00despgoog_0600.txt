PETRI ABAELARDI

LIBER V.

Expeditis his quae ad singularem christiana fidei professionem attinere riden-
. tur, de discretione videlicet trium personarum in una eademque penitus ac
simplici divinitatis substantia, juvat in hujus summi Boni perfectione contem·
pianda mentis aciem altius. imprimere, ac diligentius singula retractando
quaecumque aliquid questionis habere videntur, verisimilibus et honestissimis
rationibus definire, ut quo amplius innotuerit hujus summi Boni perfectio,-
majori unumquemque ad se trahat desiderio. Ac primo de unitate divinae sub·
stantiae, postmodum de personarum recapitulandum est Trinitate. ln superio·
ribus itaque libellis ad nostrae professionis defensionem elaboratum est; hic vero
ad ipsius amplificationem elaborandum.

l‘rima igitur sit de ratione credendi unum Deum discussio, et quod unum
magis quam plures credi attineat3 ubi et prima se ingerit questio, an humana
etiam ratione divina celsitudo indagari potuerit, ac per banc a creatura sua
Creator recognosci, an potius ipse Deus signo aliquo sensibili, suam ei noti·
tiam primum exhibuerit, velut in angelo aut in quacumque ei specie primitus
apparens, sicut de primis legitur parentibus, quibus in paradiso locutus fuisse
perhibetur. Et fortassis ita primo factum est, ut in aliqua scilicet visibili specie
invisibilis Creator ipse homini se revelaret. si tamen ipsam vim rationis dili·
gentius attendamus, cujus proprium est omnem transcendere sensum, 'et ea
vestigare quae sensus non valet attingere, profecto quanto quaeque res subti-
lioris est naturae, et a sensu remotior, tanto rectius rationis se committit judi·
cio, et majus in se rationis studium provocare debet. Verum etiam cum per
insigne rationis imagini Dei specialiter bomo comparetur, in nihil aliud homo
praevius eam figere debuerat, quam in ipsum cujus imaginem, boc est expres·
siorem similitudinem per hanc obtinebat, et in nullam fortasse rem perci·
piendam pronior esse credenda est, quam in earn cujus ipsa amplius adepta
’ sit similitudinem. Facile quippe est ex similibus similia conjici, et quo quisque
alteri similior est, facilius ex seipso ad ejus notitiam pertingere valet, cui est
ipse per naturam vicinior. Quod si et in hoc ipsa quoque sensuum experimenta
necessaria fuisse videantur, ut videlicet a sensibilibus ad intelligibilia ducere·
mur; facile id etiam erat, ut optimus omnium conditor atque dispositor Deus

 

