substantia. Quod homo sine nova gratia possit operari. Quod Deus non possit plus faoere
quam facit, nec melius facere quam facit, nec aliter facere quam facit. Quod anima
fflrnsti non descendit ad inferos] Haec et alia indiculus tuus continet, quorum quedam, ,
fateor, Petrus et dixit et scripsit, qutedam vero neque protulit neque scripsit. Qua
autem dixerit, et quae non dixerit, et quam catholica mente ea que dixerit senserit,
secundus arrepti operis tractatus christiana disputatione ardenter et impigre declarabit.
Nam talia sunt quae dilui debent atque refelli, ut non immerito proprio reserventur
volumini. Nunc illudent acriter persequendum,cur vir sanctus, et in ore famae nominatis-
simus, qui quaedam perenni sepelienda silentio scriptis propriis tradidit, Petro Abarlardo
haereseos crimen impegerit. Rata namque est fama, et ab antiquo quasi naturae legibus
promulgata, neminem de simili crimine quempiam posse convincere. Quod dum fecisti,
, et imprudenter et impudenter egisti.

Petrus erraverat, esto. Tu quare errasti? Aut sciens, aut nesciens errasti. Si sciens
errasti, hostis Ecclesia comprobaris. Si nesciens errasti, quomodo cs defensor Ecclesiae,
qui errorem nescis discernere? Errasti vere dum originem animarum de eoelo assemisti
esse. Quod qualiter in libro astruas, quoniam utile et facile est cognitu, sagaci lectori
ab altiori cardine retexam.‘Est liber quem Hebraeus « Firasirim υ, Latinus nominat
Canticum Canticorum, cujus littera vigilantibus animis divinae cujusdam intelligentiae
sudat arcanum. Ad hunc librum Bernardus manum expositionis applicqt3 ut ab hirsutis
· litterae opusculis egregii seusus frugem eliciat, utitur sane mediocri ¹et temperato genere
dicendi. Sed libet paululum percunctari, cur Bernardus post tot illustrium virorum
sudores, qui in praefato opere sua ingenia contulerunt, tarn immensae majestatis volumen
tentavit in lucem proferre? Nam si majores nostri plenarie sufficienterque libri hujus
latebras produxerunt in solem, miror qua fronte ausus tuo's extenderis in opus elimatum
ad unguem. Quod si aliqua sunt tibi revelata sacramenta quae eorum notitiam fugerint,
non invideo, imo labori vehementer applaudo. Sed cumeorum expositiones, commen·
tumque tuum studiosis revolvo manibus, nihil te novi dixisse comperio, imo sensum
alienum verbis tuis vestitum deprehendo. Supervacua igitur explanatio tua essevidetur. Ac
ne quis me putet improbabilia preloquutum, proferam super bunc librum quadrigam expo-
sitorum ε Origenem scilicet graecum, Ambrosium mediolanensem, Rheticium augusto-
dunensem, Bedam angligenam. Quorum primus cum in ceteris libris, ut ait Hieronymus,
vicerit, in Canticis Canticorum se ipsum vicit. Secundus vero probabili et erudito ser-
mone Sponsi Sponsaeque firmavit amores. Tertius perplexitatem voluminis sublimi ore
disseruit. Quartus autem ejusdem libri opaca septem libris absolvit. Post tales'itaque
et tarn industrios viros, Bernardus arat, quasi aliquid intentatum nostri majores reli·
queriut. Possemussane lucubrationibus diserti hominis, acquiescere, nisi potius tragoediam
videretur quam commentarios texere. Patefacta namque quadam parte operis, repente

mortem sui fratris inducit, in cujus funeris prosecutione duos pene quaternos consumit.

 

